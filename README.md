# Test-provalab10

## Pub

Il proprietario di un pub ha deciso di introdurre un sistema per la raccolta e la gestione delle 
ordinazioni dei clienti, per migliorare il servizio diminuendo i tempi di attesa, e per semplificare 
le interazioni tra i dipendenti.

Il pub è situato nella zona centrale di una città di medie  dimensioni. D’inverno il pub ha 25 
tavoli nei locali interni, mentre d’estate può utilizzare la piazza antistante per altri 15 tavoli.

 I clienti  sono  serviti  ai  tavoli  o  al  bancone.  Il  servizio  ai  tavoli  prevede  la  raccolta  delle 
ordinazioni da parte dei camerieri e la successiva consegna delle bevande e degli snack ordinati.

Di  norma  l’ordinazione  di  un  tavolo  è  raccolta  una  volta  sola  anche  se,  sempre  più  spesso,  i 
clienti richiamano il cameriere per ordinare ulteriori bevande e snack. Il cameriere accetta solo 
ordinazioni che fanno riferimento a bevande e snack presenti sul menu giornaliero.

Raccolta  l’ordinazione,  il  cameriere  la  consegna  al  bar  e  in  cucina.  Uno  dei  baristi  prende 
un’ordinazione  dalla  lista  di  quelle  da  servire  (rispettando  l’ordine  temporale  di  consegna), 
prepara  le  bevande  indicate  su  un  vassoio  che  appoggia  sul  bancone,  a  disposizione  del 
cameriere.

Lo stesso accade in cucina per gli snack, preparati da uno dei cuochi. Il cameriere 
preleva le bevande e gli snack e li consegna ai clienti.

Prima di lasciare il pub, il cliente passa dalla cassa e comunica al cassiere il numero del suo 
tavolo,  ottenendo  il  conto  che  può  pagare  sia  in  contanti  sia  mediante  carta  di  credito  o 
bancomat.  

Il  conto  è  calcolato  utilizzando  i  prezzi  indicati  nel  menu.  Il  cassiere  rilascia  uno 
scontrino fiscale, a prova dell’avvenuto pagamento. 

In seguito a un’ordinanza del sindaco, nel periodo estivo non è permesso servire bevande alcoliche dopo le 22, fino alla chiusura.

Per dare una veste accattivante al locale, il proprietario è disposto a dotare ogni cameriere di un 
palmare collegato senza fili al sistema di raccolta e gestione delle ordinazioni. 

****

**Domanda n.1**. (Analisi del dominio) Dare un modello per i principali concetti del dominio.

![](<https://github.com/Andrisani/test-provalab10/blob/master/img/Diagramma_dei_casi_d'uso.png>)

**Domanda n.2**.(Analisi dei requisiti) Definire la narrativa di due dei casi d'uso mostrati in figura, 
scegliendone uno tra Raccolta e Consegna, e un altro tra Preparazione e Pagamento. 



